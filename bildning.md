---
layout: default
---
<section class="hero hero--education">
  {% include header.html %}
  <h1 class="hero_headline">Bildning</h1>
  <p class="hero_text">Bildning är det som finns kvar när du glömt allt du lärt dig. Har du glömt hur du skålar korrekt, eller vad högtidsklädsel betyder? Ingen fara, plugga ikapp&nbsp;här.</p>
</section>
<section>
   <div class="page_container">
    <h2 class="page_headline">Högtidsdräkt för herrar</h2>
    <p class="page_text"><b class="bold">Högtidsdräkt</b> är den mest formella klädkoden i Sverige. Det förekommer olika varianter, här beskrivs den klädkod som gäller hos Eljest Ordenssällskap. Högtidsdräkten är åtminstone för herrar en slags sällskapsuniform som du inte kan eller ska försöka sätta någon personlig prägel på. Tillägget m.o. utläses 'med ordnar' och betyder att du får bära ordnar och medaljer i full storlek om du har rätt till det.</p>
    <p class="page_text">Vid klädkoden högtidsdräkt kan du bära högtidlig folkdräkt, prästrock (kaftan), militär högtidsdräkt eller stor mässdräkt (om du har rätt att bära det), eller frack. Frack det vanligaste alternativet, och det vi kommer att fokusera på här.</p>
    <p class="page_text">Fracken i korthet:</p>
    <ul class="list">
      <li>Svart eller mörkt midnattsblå frackrock</li>
      <li>Svart eller mörkt midnattsblå byxor med sidenrevärer</li>
      <li>Vit väst</li>
      <li>Vit skjorta med stärkt bröst och hög krage med snibbar (frackskjorta)</li>
      <li>Vit fluga i våfflat pikémönster</li>
      <li>Vit bröstnäsduk i linne eller siden</li>
      <li>Svarta lackskor</li>
    </ul>
    <p class="page_text"><b class="bold">Frackrocken:</b> En svart eller mörkt midnattsblå midjelång och öppen rock som är delad i två skört där bak, som går till knävecken, varken högre eller lägre. Slagen är sidenbeklädda, men inte kragen. En sidenbeklädd krage är endast förbehållen doktorer av akademisk grad och är en stor social blunder att bära om du inte har rätt till det.</p>
    <p class="page_text">Rocken ska bäras öppen och inte hållas ihop av några knappar eller andra anordningar. Undantaget är knapparna i rockens framkant som är till för att hålla ihop rocken med ett band när du tar sig till och från festen. En kvarleva från förr när gäster kom ridande på häst till festen och ville undvika att rocken fladdrade i vinden. Idag är det användbart för gäster som cyklar. Bandet ska knäppas av senast i kapprummet när du kommer fram och läggas i en ficka eller på annan lämplig plats.</p>
    <p class="page_text"><b class="bold">Byxorna:</b> ska vara svarta eller mörkt midnattsblå och matcha frackrocken. De ska vara släta och ha två sidenrevärer på utsidan och vara utan slag. Byxor med en sidenrevär <i>kan</i> också förekomma. Att bära upp byxorna med ett bälte är inte korrekt. Behöver de hållas upp görs detta endast med vita hängslen som sitter dolda under västen.</p>
    <p class="page_text"><b class="bold">Västen:</b> Under frackrocken ska du bära en vit väst. Västen ska gå i kant med rockens midjeskärning eller högst en till två centimeter nedan den, är den längre än så bör den korrigeras hos skräddare. Alla knappar på västen ska knäppas. I akademiska sammanhang (dagtid), som vid en disputation, kan en svart väst bäras för att markera att det handlar om arbete, men eftersom vi bara förlustar oss blir det vit väst på balerna.</p>
    <p class="page_text"><b class="bold">Skjortan:</b> som du bär till fracken ska vara vit, ha ett stärkt bröst och en hög krage med snibbar, så kallad vingkrage. I andra sammanhang börjar de här kraven luckras upp och andra modeller utan stärkt bröst och vanlig skjortkrage förekommer. Vi håller dock på traditionen och rekommenderar att du klär dig korrekt i en så kallad frackskjorta av traditionell modell.</p>
    <p class="page_text">Knäppningen av skjortan görs med två eller tre synliga, genomgående bröstknappar (de följer oftast inte med när man köper skjortan). Knapparna kan vara av pärlemo, guld eller annat ädelt material. Vad som är viktigt att tänka på gällande knapparna är att frackens festprägel kräver att knapparna är ljusa. I vissa fall kan det förekomma svarta knappar, men de är egentligen enbart förbehållna begravningar och bör inte användas på fest.</p>
    <p class="page_text"><b class="bold">Näsduken:</b> Näsduken bör vara vit och av fint linne eller siden och vikt i form av formella flikar eller platt städad vikning. Andra typer av vikningar förekommer, men undviks.</p>
    <p class="page_text">Har du medaljer eller ordnar som krockar med näsduken tas du bort den (medaljer och ordnar ska bäras på vänster sida av bröstet ovan bröstfickan).</p>
    <p class="page_text"><b class="bold">Flugan:</b> För en korrekt frackklädsel bör du bära en vit fluga och ingen annan färg. Ett vanligt misstag är att välja en svart fluga till fracken, vilket är förbehållet hovmästaren samt kan förekomma i vissa ordenssällskaps klädsel. Flugans struktur ska, om du vill vara helt korrekt, vara i våfflat pikémönster. Släta flugor finns också och går bra att bära men är mest till för att bära på begravning. För ett så välklätt intryck som möjligt bör du helst knyta din fluga själv.</p>
    <p class="page_text"><b class="bold">Skorna:</b>Skorna till fracken ska vara svarta, släta, med sluten snörning, och i tunt läder. Till fest bär man helst lackskor i form av exempelvis oxfords och operapumps, men sammetsloafers går också bra. Vanliga svarta skor undviks. På fötterna ska du dessutom helst ha ett par tunna, svarta, knähöga strumpor. Gärna tillverkade av silke.</p>
    <p class="page_text"><b class="bold">Accessoarer och tillbehör:</b> Till fracken finns det ett fåtal accessoarer och tillbehör som du kan bära. Armbandsuret undviker du helst, en fickur med tillhörande kedja går däremot bra. Medaljer och ordnar är något som du kan bära om du har förtjänat att bära dem. De bärs i så fall på vänster sida av bröstet över rockens ficka. Så nära hjärtat som möjligt.</p>
    <p class="page_text">Vistas du utomhus kan du över fracken bära en vad- eller knälång överrock, vit sidenhalsduk som skyddar skjortans krage från rockens ludd och en hög hatt (även om det ses som ganska gammalmodigt och överflödigt). Vill du bära handskar är det vita handledskorta som är korrekt.</p>
    <p class="page_text page_text--last">Det är mycket att tänka på med en frack, men roligt att veta hur det egentligen är tänkt. Hör av dig om du har några frågor, vi hjälper gärna till.</p>
    <h2 class="page_headline">Högtidsdräkt för damer</h2>
    <p class="page_text"><b class="bold">Högtidsdräkt</b> är den mest formella klädkoden i Sverige. Tillägget m.o. utläses 'med ordnar' och betyder att du får bära ordnar och medaljer i full storlek om du har rätt till det. Som dam kan du bära högtidlig folkdräkt, prästrock (kaftan), militär högtidsdräkt eller stor mässdräkt (om du har rätt att bära det), aftonklänning eller balklänning. Vanligste alternativet för damer är balklänning, och det vi kommer att fokusera på här.</p>
    <p class="page_text page_text--last">En balklänning ska räcka ner till fötterna. Den saknar ärmar och kan vara axelbandslös. Urringningen kan vara så lång som den goda smaken tillåter. Till balklänningen kan du bära långa handskar om du vill. En balklänning har aldrig slits. Väljer du aftonklänning ska också den räcka till fötterna.</p>
    <h2 class="page_headline">Klädkod kavaj</h2>
    <p class="page_text page_text--last">Klädsel kavaj innebär kostym, där kavajen och byxan är i samma tyg och modell. För att vara korrekt klädd ska du även bära slips eller fluga. Vill du hellre ha klänning är den lilla svarta” perfekt. I annat fall rekommenderas annan festklänning eller dräkt. Tvådelat med festligare överdel med kjol till går också bra. Här är reglerna inte längre så strikta och det finns större utrymme för mer trendriktiga klänningar. Höga stövlar bärs dock inte vid kavaj.</p>
    <h2 class="page_headline">Skåla</h2>
    <p class="page_text page_text--last">Efter ett tal eller en sång utbringas en skål, och det görs på ett speciellt sätt. Som herre lyfter du upp glaset framför dig i vänster hand samtidigt som du vänder dig mot din bordsdam och ser henne i ögonen. Därefter flyttar du glaset till höger hand och vänder mot damen på din vänstra sida (ditt vänsterprassel) och ser henne i ögonen. Därefter lyfter du glaset i höjd med den översta skjortknappen, och tittar personen som sitter rakt över bordet i ögonen. När du gjort det kan du dricka ur ditt glas.</p>
    <p class="page_text">Som avslutning på skålen gör du det hela baklänges. Du tar ner glaset nedanför ansiktet och tittar personen rakt över bordet i ögonen. Sen vänder du dig till vänster, byter hand och vänder dig slutligen till höger.</p>
    <p class="page_text page_text--last">Damer gör på motsvarande sätt men vänder sig först till vänster och därefter till höger när skålen inleds och tvärt om när den avslutas.</p>
    <h2 class="page_headline">Sjunga</h2>
    <p class="page_text page_text--last">Sånganföraren styr över vilka sånger som ska sjungas och när. Du brister aldrig ut i spontan sång, utan vänter snällt in anvisningarna.</p>
    <h2 class="page_headline">Dansa</h2>
    <p class="page_text page_text--last">Innan en bal kan det vara bra att ha dammat av åtminstone vals och foxtrot som är de vanligaste pardanserna i Sverige. Till efterfesten på en gasque kan du dansa vad du vill, styrdans om musiken tillåter, fuldans och allt däremellan.</p>
    <h2 class="page_headline"></h2>
    <p class="page_text page_text--last"></p>
    <h2 class="page_headline"></h2>
    <p class="page_text page_text--last"></p>
  </div>
</section>
